354

Plinius autem in tertio naturalis historiae libro magnum
et gravissimum coloniarum indicem habet nominum quadraginta
octo. Sed priusquam hoc indice uti possumus, de Plinii fon·
tibus in describenda Italia disputandum cst.

ξ, 3. ι)
De fontibus quibus Plinius iu Italia describenda
sit usus.

Italiam Plinius naturalis historiae 111, ξ 38—76, ξ 95-
133 [ξ 77-95 descriptio insularum maris Tusci continetur]
sic describit, ut Augusti discriptionis in undecim regiones ratione
habita a flumine Varo regionis nonae incipiat, ordinem', qui li·
torum tractu efficitur, sequatur usque ad flumen Arsam regionis
decimae. In omni regione frequentissima litoris oppida enu-
merat, cursum fluminum describit, colonias nominat, oppida vicos-
que literarum ordine disponit, adiungit eos, qui iam interierant.

Atque primum, si indicem auctorum Plinianum libri tertii ·
inspicimus, ut auctores, qui *potissimum in Italia describenda
adhibiti sunt, cognoscamus, invenimus omnes auctores, qui et
in indice et in ipsis scriptoris verbis commemorantur, etiam
in hac libri parte nominari. Sed hanc quaerendi viam relinquere,
aliam ingredi Plinius ipse docet Italiae descriptioni sic prae-
fatus (ἓ 46); „Nunc ambitum eius (sc.1taliae) urbesque enume-
rabimus, qua in re praefari necessarium est nos divum Augustum
secuturos, discriptionemque ab eo factam Italiae totius in re·
giones XI, sed ordine eo qui litorum tractu fiet urbium quidem
vicinitates oratione utique praepropera servari non posse, itaque
interiore exin parte digestionem in literas eiusdem nos secuturos,
coloniarum mentione signata quas ille in eo prodidit numero.

 

¹) cf. Brunn: de auctor. indic. plin. Bonn 1s46.
Marquardt: Staatsverw. ΙΙ, p. 200 (ubi cf. priorum scripta).
Detlefsen i. Comm. Momms. p. 23—34. Quellenschrittsteller
des Plin. in d. Geogr. Span.

Partsch: Darstellg. Europae i. d. geogr. Werk des Agrippa.
Philippi: de tab. Peuting. Diss. Bonn 1876. [1876.
Schweder: Beitriige z. Kritik d. Chorogr. d.Aug. 1876. 1u.11.
Riesez Geogr. lat. minores Proleg. p. VII—XVII.

