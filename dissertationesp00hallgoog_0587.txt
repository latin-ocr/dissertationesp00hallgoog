‘229

credimus, prioris temporis oratores, dc Graecarum litterarum
studiis senserint. Primum enim ipso initio secundi de oratore
libri Cicero Quinto fratri in memoriam revocat magnam ipsis
pueris fuisse opinionem L. Crassum non plus attigisse doctrinae,
quam quantum prima illa puerili institutione potuisset, Μ. autem
Antonium omnino omnis eruditionis expertem atque ignarum
fuisse, quia, ut postea docet, (d. or. 2, 4) „Fuit hoc in utroque
eorum, ut Crassus non tam existimari vellet non didicisse, quam
illa despicere et nostrorum hominum in omni genere prudentiam
Graecis anteferre3 Antonius autem probabiliorem hoc populo
orationem fore censebat suam, si omnino didicisse nunquam
putaretur3 atque ita se uterque graviorem fore, si alter contem-
nere, alter ne nosse quidem Graecos videretur.“ Quibus cum
verbis plane congruunt, quae ibid. 153 Antonium disserentem
inducit: quamquam opus sit Graecas litteras attingere, tamen
imprudentis esse hoc confiteri. Ejusdem autem generis sunt
Crassi sententia (d. or. 1, 195), ex qua unus XII tabularum
libellus praeferendus est bibliothecis omnium philosophorum, et
ejusdem verba (d. or. 2, 21) „Saeculis multis ante gymnasia in-
venta sunt, quam in iis philosophi garrire coeperunt.“ Quem
in modum etsi facile concedo Ciceronis temporibus paucos judi-
casse ex iis, qui ampliore loco nati et litteris imbuti crant, tamen
rarius, opinor, Cicero baec et talia proferentes induxisset, nisi
„doctrina aliunde petita“ permultis fuisset odio. Atque idem
eo probatur, quod saepius in libris rhetoricis et philosophis
Graeci vel Graeculi inepti vocantur ⁹) —- Denique quam aliam
ob caussam in actionis Verrinae secundae oratione IV. ita, ut
fecit, de optimis Graecorum artificum operibus et de miro hujus
populi talium rerum amore dixisse eum putemus, quam quia
judices illa opera nihili aestimare ei persuasum erat? — Sed
haec hactenus. Iam id quaerendum est, qnid re vera de Grae-
corum ingenio senserit: qua de re, ut quid in universum di-
cendum putem, jam nunc indicem, ita fere judico. Persuasum
mihi est ei in universum Graecos Romanosque comparanti hos

 

⁰) d. or. l, 473 ib. 1023 ib. 2213 Tusc. 1, 56 cf. (1. or. 2, 16—20,
nbi falso contenditur Graecis deesse verbum Latino „ineptus“ respon-
dens, cum habeant ἄκαιρος.

