243

perspicitur, quod non dubitat dicere historiam generi demon-
strativo dicendi una cnm laudationibus aut plane attribuendam
aut proximam esse. Affirmat enim or. 66: „Huic generi“ -—
ei, quo sophistae utuntur — „historia finitima est“ et ibid. 207:
„Ergo iu aliis, id est in historia et in eo, quod appellamus
ἐπιδεικτικόν, placet omnia dici Isocrateo Theopompeoque
more.“ ⁴⁰) Omnem autem dubitationem removet locus ille de
legg. 1, 5, ubi Atticus cum Cicerone colloquens aperte dicit:
„Quippe cum (historia) sit opus, ut tibi quidem videri solet
unum hoc oratorium maxime.“ Quid? quod, quamquam nesci-
vit summam historiae legem esse veritatem, tamen non dubitat
Luccejo hoc scribere (ad fam. 5, 12, 3): „Te plane etiam atque
etiam rogo, ut et ornes ea“ (facta sua dicit) „vehementius etiam,
quam fortasse sentis, . . . . amorique nostro plusculum etiam,
quam concedet veritas, largiare.“⁴¹) Et quamquam d. οι·. 2,
62 et 63 Antonium nonnulla haud inepte de veri rerum scrip-
toris officiis proferentem inducit, tamen neque hoc loco neque
altero illo, quo de hac re agitur (de legg. 1, 6 sqq.)‚ expressis
verbis indicat se haud ignorasse, quantam operam is, qui optime
historiam scribere vellet, cum iu rebus diligenter quaerendis,
tum in eorum, qui antea de iisdem rebus scripserunt, fide atque
auctoritate accurate perpendendis collocare deberet, vel — ut
paucis hoc concludam - nihil profert de artis criticae, quam
nos dicimus, in genere historico eximia vi atque gravitate: id
quod vituperandum est, quamquam veteres omnino hanc rem
uon tanti fecisse, quanti nostrae aetatis viros doctos, satis scio.

Cum igitur, quibus maxime in rebus veri historici officium
positum esset, parum intellegeret, fieri non potuit, quin minus
recte de singulis rerum scriptoribus judicaret. Ac veteribus
quidem Romanorum scriptoribus Graecos prorsus superiores esse
quominus intellegeret, falsa illa de propria historiae natura ac
vi opinio non impedivit, nam illi annalium scriptores, ut in re-

 

40) cf. etiam or. 373 ad Att. 2, 1, ¹3 2, 6, 2.

⁴¹) Ex Brut. 42: „quoniam quidem concessum est rhetoribus
ementiri in historiis, ut aliquid dicere possint argutius“ non licet, ut
Teuffelius (Romische Litteraturgeschichte 36, 7) fecit, de Ciceronis
sententia judicare, nam, ut omittam Atticum haec dicere, sine dubio

facete atque ironice prolata sunt.

