145

in Persarum fabula extat Singula vero descriptionis momenta
sunt haec: Themistocles dolo usus Xerxem incitat ad proelium
committendum cuius consilii insidias non perspiciens proelium
parari ille iubet, iussa autem facit exercitus. -— Naves igitur
instruuntur ad proelium , tum Persarum classis navibus solutis
ad hostem proficiscitur. Graeci appropinquant, non timidi

ilii sed alacri animo et pugnandi cupiditate flagrantes.
Tum concurrunt utrimque naves et proelii diiudicatur for·

tuna Graecae cuiusdam navis felici victoria, cuius terrore per·
turbata Persarum acies mox praecipiti fugae se mandat.

Capita huius descriptionis, ex quibus cetera omnia pendent,
facili negotio invenies hacc: Xerxis credulitatem atque temeri·
tatem, Persarum temerarium et superbum accessum, gloriosam.
Graecorum primam victoriam, qnam fuga hostium sequitur.

Ac tribus his capitibus rerum totidem respondent praesentia
historica: προφωνεῖ , πλέουσι , ἀποθραύει, ut Aeschylea iam
perspiciatur eximia ars, qua tam accurate res singulas disposuerit
tamque facili modo quae potiora quaeque inferiora essent in-
dicaverit, ut admirabilis describendi variatio et gradatio efflo-
ruerit ⁴⁷).

Etiam pugnae in Psyttalea insula commissae descriptio si·
mili modo est instituta. Tres iterum partes distinguuntur.

Primum enim Xerxes iubet Psyttaleam insulam occupari,
Graeci vero facili negotio illos redigunt ad internecionem. Quo

facto Xerxes desperatione captus ipse fugae signum dat.
Totidem iterum respondent praesentia v. 450. πέμπει,

v. 465 παίουσι, κρεοκοποῦσι, v. 470. ἵησι. —

Iam sequitur fugae descriptio. Primum est quod fuga
suscipitur v. 481. αἴρονται φυγήν - tum quod in Strymone
transeundo toti exercitui interitus imminet V. 496. πήγνυσι,
tertium, quod superatur periculum illud extremum v. 501. περᾷ

κρυσταλλοπῆγα διὰ πόρον.
Itaque rerum initium, fastigium, exitum praesenti historico
egregie haud negaveris notatum.

 

⁴⁷) Cf. Kuhner 1. Ι. 5386, 6. „Dutch diesen Wechsel der Zeitformen
wird der historischen Erziihlung die grtisste Lebhaftigkeit der Dar·
stellung und die seinste Schattirung des Ausdrucks vernonem*

