236

pertinent. Accedit, quod tanti fecit copiam ac venustatem
dicendi, ut etiam in libris philosophis aestimandis plus saepe,
quam par est, huic rei tribueret. Quae cum ita essent, fieri
non poterat, quin propriam singulorum philosophiae Graecae
principum vim ac gravitatem parum intellegeret, laudes autem,
quas in eos contulit, nimis in universum diceret. Atque de
fin. 1, 1 dicit: „Quae summis ingeniis exquisitaque doctrina
philosophi Graeco sermone tractavissent“; ibid. 7 Platonem
et Aristotelem nominat „divina illa ingenia“, sed eodem modo
Ac. pr. 2, 7⁶2. Anaxagorae „maximam et gravitatis et ingenii
gloriam“ tribuit et ibid. 73 de Democrito ila loquitur: „Quem.
cum eo conferre possumus non modo ingenii magnitudine, sed
etiam animi‘?“ Platonem autem, ut jam dixi, iterum atque
iterum summis laudibus effert. Cujus quanta fuerit in eo ad·
miratio, ex nullo fere loco melius perspici potest, quam ex
Tusc. l, 39, ubi auditorem illum, quocum se disputare fingit,
notissima illa verba, quae paene in proverbium abierunt, pro-
ferentem inducit: „Errare mehercule malo cum Platone, quam
cum istis vera sentire.“ Ad quae, ut neque veritatem quo·
dammodo contemnere videatur et, quanti faciat Platonem,
ostendat, ita Cicero respondet (ἓ 40): „Macte virtute: ego enim
ipse cum eodem isto non invitus erraverim.“·

Accedit, quod Platonem d. legg. 3, 1 „divinum illum virum“
appellat. Quaerentes autem, quibus maxime caussis hoc mirum
ac singulare Platonis studium excitatum esse videatur, facile
intellegemus non solum hujus doctrina, quamquam hanc valde
Ciceroni probatam esse satis constat, hoc factum esse, sed etiam
mira illa, qua Plato utitur, copia ae venustate orationis. De
qua, ut omittam alios locoS, or. 62 ita disserit: „Longe omnium
(sc. philosophorum), quicunque scripserunt aut locuti sunt, ex·
stitit (et suavitate Ρ) et gravitate princeps Plato.“ Contra
Aristotelem alio quodam modo laudat idque non tam propter
venustatem atque elegantiam verborum —- quamquam nonnullis
locis' hanc quoque valde praedicat²³) — quam propter ingenii

.- ——---- -n

θ’) cf. Ac. pr. 2, 119: Veniet flumen orationis aureum fundens
Aristoteles. Adnotandum est optime de hac re disseruisse Bernays,
die Dialoge des Aristoteles p. 3 sq.

