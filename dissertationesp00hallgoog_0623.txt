265

temque tradi dicit. Maxime autem Ciceronem Simonidis carmina
parum novisse ex eo videtur perspici posse, quod nullus alius
apud eum invenitur hujus versuS, nisi notissimum illud epi-
gramma in Spartiatae, qui apud Thermopylas pro patria morti
se dederunt. Nam ex ec, quod loco ⁴iam supra allato (d. or.
2, 352) carmen illud in Scopam a Simonide factum memorat,
non sequitur id ei notum fuisse. Apparet enim totam narra-
tionem illo loco prolatam ex Graeco aliquo scriptore sumptam
esse. Tyrtaei autem et Theognidis, ut alios omittam, ne nomina
quidem profert. Sed haec hactenus: jam enim perspicuum esse
puto Ciceronem parum legisse carmina lyriea Graecorum neque
ita magnam ex his percepisse delectationem: quibus autem de
caussis hoc fac-tum esse videretur, initio hujus partis exponere
conatus sum.

Quae cum ita sint, jam licebit ostendere, quid de poetis
scenicis Graecorum senserit. Cui poetarum generi illum magis,
quam ceteris, studuisse nemo nescit neque mirum id est, quia nou
solum ceteri quoque illius aetatis Romani fere omnes fabulas,
quippe quae ad hujus populi naturam atque indolem aptissimae
essent, summo amplectebantur studio, sed etiam maximus quis-
que usque ad illud tempus Romanorum poeta fabulis inprimis
ad exemplum Graecorum conscribendis haud infeliciter operam
dederat. Quamquam, si quis Ciceronis libros accuratius per·
legerit, facile eum arbitror concessurum ne hujus quidem poe-
tarum Graecorum generis omnes, qui eximia quadam laude digni
videntur, illi satis notos fuisse, nam, si quid video, ex
tragicis ad solos illos tres principes Aeschylum, Sophoclem,
Euripidem3 ex comicis ad unum Menandrum majore accessit
studio. Δ

Ae primum quidem de comoediae Graecae principibus
Cicero aliter judicasse, quam nos solemus, vix negari potest}
Aristophanes enim, quem omnes hujus aetatis viri docti omnium
maximum poetam comoediae Graecae sine ulla dubitatione ap-
pellant, haud ita saepe apud Ciceronem memoratur. Qua ex
re jure colligere possumus ab eo non plurimi illum poetam esse
aestimatum. Cui opinioni non obstat locus ille d. legg. 2, 37,
nbi is facetissimus veteris comoediae poeta appellatur, quoniam hic
non de universa Graecorum comoedia sermo est. Cum autem

