348

expedire potuerunt3 neque Borghesius‚ quamquam optime etiam
de bac re ut semper iudicavit, multum profecisse existimandus
est. Namque hi omnes minoribus auxiliis, quam nos ad hoc
argumentum tractandum accesserunt. Nostra autem aetate, cum
ex corporis inscriptionum latinarum voluminibus undique nova
materia adhaec studia promovenda adlata sit, omnibus et scri-
ptorum et titulorum testimoniis de quovis Italiae oppido con·
gestis atque diiudicatis haec quaestio ipsa poscit, ut denuo
instituatur.

Quod cum coepissem, benevolentia Mommseni et Bormanni
egregia adiutus sum; hic enim permisit, ut corporis volumina,
nonum et decimum, nondum edita sed typis expressa, illc ut
undecimi schedas inspicere liceret. Quare spero fore, ut titulis
qui ad hanc quaestionem instituendam opus sunt, usus sim
omnibus; si nonnullos vel graviores neglexerim, mea culpa
factum esse profiteor. Venia autem petenda est mihi, quod
cum dissertationis partes, de quibus corporis inscriptionum
voluminibus ipsis usus sim, aliis valde praestent, disputatio
mea aequabilitate caret.

