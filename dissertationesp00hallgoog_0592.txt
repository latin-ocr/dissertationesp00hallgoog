234

quam de linguae Latinae praestantia disputat. Ac si quis putet
eum hanc ob rem talia in his epistulis non protulisse, quod
sciret Atticum linguae et litterarum Graecarum esse amantis·
simum, si quid video, erret, nam neque adeo Graecus factus
erat Atticus, ut Latina contemneret ¹⁰), et Cicero nou solum
alias res ad eum scripsit, quas huuc molesto tulisse suspicari
licet17), sed etiam Graecos occasione oblata in his epistulis
derisitw).

Sed jam satis superque, quid de linguis Graeca et Latina
Cicero sentiret, exposuisse mihi videor. Progrediendum igitur
est ad ipsa doctrinae genera atque ita res tractanda, ut eos
maxime locos cum de universa Graecorum ad philosophiam,
eloquentiam, historiam indole, tum de iis Graecis, qui quasi
auctores et principes singulorum generum exstiterunt, proferam,
ubi quodammodo Graecorum et Romanorum comparationem
instituisse videtur.

Atque ut initium faciamus a nonnullis de philosophiae
virtute ac dignitate locis, satis difficile est accuratius perspicere,
quae vera Ciceronis fuerit opinio, cum de hac quoque re aliis
locis aliter Judicet Hoc autem optime, si quid video, Dru-
mannus affirmat ¹⁹) ei ‚ ut erat Romanus, multo majore gloria
dignum csse visum, qui vel bello vel pace publicis muneribus
functus vel orationibus habendis civibus utilem se praestaret,
quam qui totum litteris ac philosophiae tractandis excolendisque
se daret, eumque initio quidem hanc solam ob caussam ad phi-
losophiae studia accessisse, qnod ita ad majorem eloquentiae
vim se progressurum ei persuasum esset3 quin etiam supremis
vitae annis eum non tam simplici veritatis desiderio incensum,
quam quia, postquam omni spe magnum aliquid in republica
agendi orbatus est, ex illa maxime se solatium petere posse

 

¹⁰) in eos, qui hoc fecerunt, saepius vehementer invehitur Cicero
cf. d. fin. 1, 4 et 53 ibid. 10 in.

¹⁷) cf. ad. Att. 9, 1, 1, ubi opus suum de consulatu suo conscriptum
praestare dicit illi, quod de eadem re Atticus composuerat.

¹⁸) cf. ad. Att. 6, 1, 15: Graeci vero exultant, quod peregrinis
judicibus utuntur. Nugatur-ibus quidem, inquies. Quid refert? Ta-
men se αὐτονομίαν adeptos putant.

¹⁹) cf. locum jam supra allatum l. l. Vl, 5263 ibid. 650.

