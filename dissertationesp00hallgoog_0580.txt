222

plura etiam omittit, de quibus mihi accurate agendum erit: ita
enim ex quaestione proposita rem instituit, ut omnes tractaret
locos, quibus universe de Graecis sermo est, prorsus omitteret
eos, ubi Cicero de singulis hujus populi viris judicat. Accedit,
quod ratio disputandi ac judicandi illi probata minime mihi
placet. Nam cum, ιιι plerique ante nostram aetatem, in eorum
sit numero, qui ingenti oratoris Ciceronis admiratione commoti
omnia paene in eo, si minus laudari possunt, certe ita defen· ’
denda et interpretanda esse arbitrantur, ut gloriae eJus quam
minima detrahatur particula, multo lenius de iis locis judicat,
ubi Ciceronem inique de Graecis disputasse negari non potest:
dicit enim haud semel solam fere iniquitatis caussam fuisse
illius nimium et paene caecum patriae amorem, quamquam, qui
nunc sine ira et studio judicare vult, facere non poterit, quin
concedat saepissime Ciceronem — ut hoc loco alias caussas
omittam — ex consulto falsas dixisse sententias, ut superbiae
Romanorum, quippe quorum favoris cupidissimus esset, blan-
diretur. Sane illum hoc uon intellexisse vix mirum videtur,
quoniam tanta in eo est Ciceronis admiratio, ut pag. 4 eum
eximium philosophum appellare non dubitet et pag. 5 Crassi
verbis (d. or. 1, 195) leviter mutatis ita dicere audeat: „Biblio-
thecas mehercule plurimorum librorum, recentiorum inprimis una
mihi videntur Ciceronis opera et auctoritatis pondere et utilitatis
ubertate superare.“ Praeterea in judiciis Ciceronis examinandis
fere prorsus id attendere neglexit, quod interdum haud levis
, momenti esse videbimus, utrum ipse Cicero sententiam aliquam
proferret an alium hanc dicentem induceret. Quae cum ita
sint, facile intellegitur, Petri v. d. Chys libellum nou magno
mihi fuisse usui. Atque cum alius, cujus argumento major cum
meo intercedat similitudo, quod sciam, non exstet, operae pretium
videtur, quid cum de ingenio et litteris, tum de poetis Graecorum
Cicero senserit, ita exponere, ut etiam ea, quae de Latinis
litteris protulit, quantum opus videtur, respiciam: quam quae-
stionem ad ingenium moresque et ad scripta Ciceronis recte aesti-
manda non prorsus inutilem esse futuram mihi persuasum est.³)

 

¹) Notandum videtur omnes Ciceronis locos ex editione altera
Orellii a C. Halmio et G. Baitero ad finem perducta ita me prolaturum,
ut paragraphos (non capita) singulorum librorum indicem.

