287

verbis, quantum antiquiores poetas recentioribus illis praeferret,
profiteri non dubitaret.. Dicit enim d. div. 2, 132: „lile vero
nimis etiam obscurus Euphorion, at non Homerus: uter igitur
melior?“ Tum Tusc. 3, 45 Ennium ita laudat: „0 poetam
egregium, quamquam ab his cantoribus Euphorionis contemnitur.“
Denique Attico ironice scribit (7, 2, 1):
‘Flavit ab Epiro lenissimus Onchesmites ’‚

hunc σπονδειάζοντα, si cui voles, τῶν νεωτέρων pro tuo
vendita.“ ¹⁰⁰)

Quem in modum cum de novis poetis, qui tum Romae ex-
stiterant, judicet, non mirum est vix unum vestigium, ex quo eum
horum carmina legisse appareat, apud eum exstare. De qua re
memoria satis digna pauca addere in animo est, quia hunc in
modum Ciceronis de Alexandrinis qui dicuntur poetis judicium
paullo magis illustrari posse confido. Atque ut silentio praeter-
mittam Lucretium, cnjus scribendi genus a ceteris illius aetatis
poetis valde differt, Catulli ejusque aequalium earmina, quae
prorsus ignota fuisse Ciceroni nemo putabit, haud magni tamen
ab eo aestimata esse videntur. Illius enim neque nomen neque
ullum versum affert; nam verba illa ad Q. fr. 2, 15, 4: „auri-
cula infima molliorem“, ut F. Buecheler conjecit, (cf. ind. lect.
Gryphisw. 1868 pagg. 15—17) referenda esse ad Catulli versum
(c. 25, 2): „mollior — imula auricilla“ vix credibile est, quo-
niam, ut alias res omittam, duo loci non accurate inter se
consentiunt et proverbii quodammodo prae se ferunt speciem.
Neque recte ex alia caussa Drumann efficere posse sibi
videtur ¹⁰⁷) Ciceroni ex iis, qui tum erant poetis, praeter Accium
et Archiam Catullum maxime placuisse. Provocat enim ad
hujus carmen 49, in quo sic Ciceronem alloquitur: „Disertissime
Romuli nepotum“ e. q. s. Sed, si quid video, hoc ironice ac·
cipiendum est, nam quamquam ex carmine ipso nihil certi effici
potest, tamen constare videtur Ciceronem et Licinium Calvum
Catullo amicissimum inter se inimicitias egisse satis acerbas.

 

¹⁰⁶) Graeca illa verba ad fam. 16, 23, 2: ,γόνυ κνήμης“ (se. ἐγγύ-
τερον) sine dubio proverbii locum tenuerunt: nulla igitur caussa est,
cur putemus Theocriti versum (Id. 16, 18) ,ἀπωτέρω ἢ γόνυ κνάμα“
Ciceroni illud scribenti ob oculos esse versatum.

¹⁰⁷) ef. 1. 1. VI, pag. 683.

19*

