275

quamquam nullus exstat locus, ubi apertis verbis hoc confitetur,
neque usquam Menandri ipsius versus ab eo proferuntur.⁹⁴)
Sed haec hactenus. Nunc argumenti ipsius ratio‘ postulat,
ut, quid de tragicis Graecis Cicero senserit, eodem modo ex-
ponam. Ut autem modo docui vix principum comoediae Grae·
cae opera ei nota fuisse videri, ita ex tragoediarum Graecarum
magno numero nihil eum legisse, nisi Aeschyli, Sophoclis, Euri-
pidis fabulas dicere non dubito; nam ne nomen quidem ullius
alius tragici profert. Quid autem de illis judicaverit, ita ex·
aminare in animo est, ut primum neglecto Aeschylo, cujus tra·
goediis legendis minorem eum dedisse operam postea videbimus,
quaeramus, utrum Sophocle an Euripide magis videatur delectatus
esse. Sunt enim caussae, quibus hoc, sunt, quibus illud videatur
probari, et ex viris doctis alii aliter de hac re judicaverunt.
J. van Heusde enim l. l., postquam pag. 28 in universum sic
judicavit: „(Gicero) Aeschylum, Sophoclem, Euripidem assidua
lectione tractavit“, pag. 30 ita pergit: „Quamvis autem Cicero
in Aeschylo vim tragicam admirabatur eumque ad imitandum
sibi proponebat, tamen Euripidi, de scena philosopho, propter
majorem ingenii similitudinem, quae ipsi cum illo, nt antea
Platoni intercedebat, praeclaram operam navavit. . . tanti eum
fecisse putandus est, ιιι ad Tironem scribens affirmaret singulos
Euripidis versus singula testimonia se existimare.“ (cf. ad fam. 16,
8, 2). Quo loco etsi Aeschylum tantum et Euripidem quodammodo
inter se comparat, de Sophocle autem, nescio qua de caussa,
nihil profert, tamen talis est totius loci conditio ac natura, ut
dubitari non possit, quin J. van Heusde putaverit Euripidem
omnium tragicorum summum a Cicerone esse judicatum. Idem-
que de hac re Drumann sensisse videtur, dicit enim l. l. V,
p. 223 brevissime ita: „Daneben“ (neben Homer) „wurden dio
griechischen 'Pragiker nicht vergessen, er bediente sich oft
ihrer Worte, Euripides scheint ibn vorznglich angesprochen zu

 

ω) Ne quid temere omisisse videar, hoc addam Rhintonis qnoque
locum apud Ciceronem exstare. Dicit enim ad Att. Ι, 20, 3: „Nam,
ut ait Rhinton, ut opinor:

Οἱ μὲν παρ’ οὐδέν εἰσι, τοῖς δὀὖδὲν μέλεαι
quae verba non solum uon ostendunt eum hujus poetae fabulas legisse,
sed magis ad contrariam seutentiam perducunt.

