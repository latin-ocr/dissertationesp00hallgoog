283

tamen non satis perspexit, ct quibus maxime rebus illi inter se
differrent et quanti momenti ad hanc differentiam singulorum
aetas esset. Neque vero obliviscendum est Ciceronem non ar—
tium judicem, sed oratorem ac philosophum se haberi voluisse
neque veteres acque ac nos intellexisse eum, qui recte judicare
vellet, nunqnam id neglegere debere, qua quisque esset aetate.

Restat, ut paucis quaeramus, quid ex iis Ciceronis locis, qui
ad Latinos pertinent tragicos, dc re proposita possit colligi. Hoc
nt intellegamus, satis videtur Ennium, Pacuvium, Accium re·
spicere, quos principes tragicorum Romanorum fuisse inter omnes
constat. Atque ex Ennii tragoediis octoginta fere loci apud
Ciceronem inveniuntur, quamquam hic longius, quam duo reliqui
a Ciceronis aetate aberat3 Pacuvii autem fere triginta, Accii
circiter quadraginta exstant: id quod eo notabilius est, quod
Ennii, si Ο. Ribbeck fidem habemus, viginti et unus, Pacuvii
duodecim, Accii fere quadraginta tituli servati sunt· Longum
autem est atque a re proposita alienum accuratius in singulos
tragicorum Latinorum apud Ciceronem locos inquirer03 hoc
unum certe ex iis, quae protuli, colligi posse videtur Ennii tra-
goediis omnium maxime eum‘ delectatum esse. Quaerentibus
autem nobis, quibusnam rebus eximium illud poetae vetusti stu·
dium excitatum esse videatur, primum considerandum est Ennium,
quamquam re vera studiosissime Graecorum cum de vita humana,
tum de dis opiniones Romam transferre studuit ¹⁰⁰), annalibus,
quod carmen quanti Cicero aestimaverit ex ec, quod permultos
ejus locos affert, satis cognoscitur, componendis nomen ac glo-
riam poetae vere Romani sibi comparasse. Sed ne hoc quidem
omittendum est enm omnium, qui Romae exstiterunt, tragicorum
et ingenio et scribendi genere sine dubio proxime ad Euripidis
accessisse similitudinem et in plerisquexfabulis condendis illum
secutum esse. Quam ad rem accedit, quod omnes fere Ennii
loci, qui apud Ciceronem exstant, ex iis fabulis petitos esse aut
constat aut verisimile est, quas ab Euripide ille transtulit. No·
vum igitur jam habemus argumentum, ex quo qnantum hujus
studium in nostro fuerit, suspicari possimus. Praeterea, si quo·

 

¹⁰⁰) ef. ut alia omittam, quae Th. Mommsen, Rocm. Gesclt. 1,
p. 921 (edit. 111) de hac re disserit.

