132

alienus videtur esse 8’5); nam ab Homerica simplicitate et tran-
quillitate lenique et aequabili orationis tractu praesentia histo·
rica abesse inter omnes constat. —

Alia vero ac plane contraria est dramaticae poesis con·
dicio, quippe quae non epicum illum quietum et sedatum ora-
tionis cursum appetat, sed omnia dicendi genera variasque
elocutionis rationes et artes in suum usum convertat et ad res
quam accuratissime describendas permovendosque spectatorum
animos adhibeat. Praesens vero historicum duas praecipue
propter causas cum ceteri scenici poetae tum Aeschylus in sabulis
usurpasse videntur3 primum, quod mirum quantum valet ad
res eas, quae praesentes non sunt, illustrandas et spectatorum
oculis subiciendas; ea enim est praesentis propria vis, ut animi
figantur quasi in rebus et retineantur ita, ut subsistant paullulum
et rei vel actionis cuiusque decursum contemplentur.

Narrandi enim propria tempora sunt aoristus et imper·
fectum vel plusquamperfectum. Placido igitur cursu fluit
oratio, ubi aoristus facta enarrat, imperfectum ea explicat, quae
describendi causa inseruntur ³⁶). Iam occurrit in hoc iusto
rerum ordine subito praesens pro praeterito. Miratur, subsistit
mens auditoris ut in re insolita ct praeter exspectationem oblata;
quo fit, ut ex praeteritarum rerum memoria sese quasi revocet
in praesentem suum statum et quam accuratissimam rei pro·
positae, in qua haeret mentis cogitatio, assequi studeat imaginem.
Qua ex rerum condicione simul perspicitur ratio quae inter
imperfectum et aoristum et praesens historicum intercedit.

 

³⁸) Recte A. W. Schlegel apud Kruegerum Gr. D. ς 53, 1. Ad. 7:
„das Vergangene nie als gegenwiirtig voi-zustellen ist der Gattung
so wesentlich eigen, dass der Dichter, vermuthlich ohne sich besondere
daran zu erinnem, die Ausschliessung des Priisens der Zeitwurter in
der Erzlihlung durchgehends beobachtet.“ Quod idem confirmat
Kiihner. l. l. §382, 2. „Aber der ruhige 'Pon der epischen Dichtung
verschmiiht diesen Gebrauch3 in den Homerischen Gesangen findet sich
kaum irgend eine Spur davon (η, 104); ein Gleiches gilt von den
Nibelungen.“ — Longe alia vero est Aeneidis condicio. Vergilium
enim, non nativum illum quidem poetam sed elegentiae studiosissimum
praesens hist. non modo non sprevisse, sed potius affectasse docet
Jul. Ley. Vei-g. quaest. sp. Ι. „de temporum usu“ p. 1 sqq.

³⁸) Cf. Ktihn. l.1. §38⁶2 6.

