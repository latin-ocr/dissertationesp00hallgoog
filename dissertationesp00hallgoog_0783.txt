419

susciperent; tamen utrum primipilis iterum ea bis data an iis
qui supra primipilatum sese evehi vellent in primo primipilatu
omnino non data esse putemus?

Utrumque mihi negandum esse videtur et alia ratio sta·
tuenda, cur primipilatum illi iteraverint3 ad quam rationem
probe intellegendam alterum illud, quod Mommsenus posuit,
primipilos iterum non in numeros relatos, sed statim ex boc*
gradu dimissos esse, paulo accuratius inquirendum videtur.

Mommsenus quattuor affert titulos, C. Ι. L. V. 867. Orelli
74. Henze'n 5456. 6938, qui omnes legionem primipilatus iterati
omittunt, cum prioris enuntient; fugit eum „primipilus iterum
leg. XVI Ga. (9). Complures autem tituli inveniuntur, qui cum
in reliquis muneribus militaribus legionem nominent, in primi-
pilatu omittant& accedit, quod nt mihi quidem persuasum est,
in duobus titulis s. s. (13. 14) eae legiones, quarum praefecti ex
primipilaribus facti crant, etiam „ad p. p. iterum“ supplendae sunt.⁴⁸)

Quam ob rem bos titulos paulo negligentius conceptos
esse suspicari licet nec Mommseno assentiendum videtur, qui
primipilos iterum honorarios tantum fuisse censet. Immo eos
stipendia legionaris denuo suscepisse, imperatores autem eo con-
silio boc instituisse verisimile est, ut legionibus peritissimi et
multitudine ‘stipendiorum exercitatissimi ductores redderentur:
quod nescio an praecipue factum sit in legionibus, quarum cen-
turiones pacis diuturnitate vel quavis alia causa depravati erant,
ita ut primipilo iterum difficillimum quidem, sed honestissimum
officium centurionum ordinis quasi recreandi obtingeret. Certe
equidem ne Mommseni quidem auctoritate adducor, talem insti·
'tutionem vanae speciei causa conditam esse. Quid enim primi·
pilatum honorarium fuisse putemus? Ἴ

Officium aliquod idque molestum non bonorem solum
cum iterato primipilatu conjunctum fuisse, praecipue amplitu-
dine commodorum, qnae eum sequebantur, comprobatur; haec
commoda cum non ea essent, quae simplicibus primipilaribus
dari solebant (v. supra) restat, ut accuratius quaeramus, qualia
ea fuerint.

 

⁴⁷) C. 1. L. ΙΙ. 4461. 4463. Henzen 6553.
⁴⁸) de ratione quae inter primipilatum iteratum et praefecturam
leg. intercesserit, v. infra.

