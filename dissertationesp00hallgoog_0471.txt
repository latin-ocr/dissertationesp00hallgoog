113

Cuius artis studium etsi imprimis in „epithetorum electione et
vigore translationum atque similitudinum et in rerum accurata
et facta quodammodo descriptione ’Ὗι cernitur, tamen non minus

perspicuum est in praesentis ceterorumque temporum usu subtili
et apta variatione.

Nam cum ceteris tum vel maxime dramaticis poetis id agen·
dum est, ut quidquid vel fiat, ve'l in personarum animis commo-
veatur, id spectatorum auribus oculisque ita obversetur, ut etiam
absentium rerum imagines praesentes habere illi sibi videantur.
Non enim enarrat dramaticus poeta sicut epicus‚ quae „irre-
vocabilis abstulerit iam praeterita aetas,“ sed quae mente
et cogitatione complexus est ita explicat et in conspectu
ponit, ut rerum initia et fontes, decursus, fines atque exitus
ipsis oculis contemplemur, ut denique sentiamus, cogitemus,

vivamus cum eis quas poeta in scenam producit fabularum
personis.

Quam summam et primam dramaticae artis legem Aeschyli
manum direxisse, quis non habet exploratum, qui considerat,
illum Homeri adeo fuisse studiosum, ut suas tragoedias τεμάχη
τῶν Ὁμήρου μεγάλων δείπνων esse confiteretur. Et qui non
quiescebat in rupis praeruptae (cf. Suppl. 792 seqq.) aut tem·
pestatis vehementissimae (Prom. 1080 seqq.) aut Typhonis (ibid.
35 seqq.) aut septem illorum qui Thebas obsidebant ducum accu-
ratissima descriptione, qui pennigeras appellabat nives (Prom. 993.
λευκοπτέρῳ -— νιφάδι), qui multis aliis rebus, quas non nisi
cogitatione complectimur, quasi corpus induebat, idem etiam
temporum usum ita moderatus est, ut rerum quam maximam
efficeret perspicuitatem, ut varias cogitandi sentiendique rationes
detegeret et quasi intimos suarum personarum animos aperiret.

Quo in studio cum non mediocriter adiuvaretur mira qua·
dam graecae linguae et volubilitate et elegantia formarumque
ubertate, tamen in sermonis constituendi munere ab eius laude
nihil derogatur, dummodo respiciamus quam subtili iudicio tem·

⁷) Cf. Lechner. l. l. p. 25. Bernhardy. l. l. p. 256: „Unter den
Eigenthiimliehkeiten seines Stils und dichterischen Genius tritt charak-
teristiscb hervor das Bild und die figurliche Redeweise, welche seine
Komposition auf allen Punkten beleuchtet.“

δί·

