296

docere non opus est. Itaque eam affert, qua plerumque ute·
bantur poetae, atque etiam exemplum, in quo demonstrat δέσιν
et λύσιν, Lyncei fabula, eiusmodi est, si unius principis· perso-
nae ratio habetur3 si Danai quoque, duplicem exbibet conver-
sionem, quam haud multo pluris Aristoteles aestimat. Itaque
aut μεταβαίνει scribendum aut συμβαίνει post εὐτυχίαν inse·
rendum neque aliud quidquam mutandum esse censeo. ⁰

His vero satis demonstratum esse confido Euripidem ab
Aristotele omnium poetarum maxime tragicum propterea praedi·
catum esse, quod plures eius fabularum in adversam fortunam
exibant, quam cuiusvis alius poetae. Quaecunque enim alias
caussas excogitaverunt viri docti aut Aristoteli non laudandas
fuisse aut in Euripide non magis inveniri quam in aliis poetis
neque sententiarum Aristotelis ordini convenire vidimus: quibus
omnibus verba illa: σημεῖον δὲ μέγιστον et αἱ τοιαῦται quasi
firmum ,et inexpugnabile praesidium obstant.

Restat igitur, ut Aristotelem talem fabularum exitum' ex
eis quas constituit artis poeticae legibus sedem tanquam et
officinam summae tragoediarum efficientiae putasse ostendamus.
Quod si prospere nobis cesserit, sperare licet, quamquam Aristo-
telis doctrinam non tam probare quam perspicere nostrum est,
eos etiam, qui abhorrent adbuc a tam rudi, ut opinantur, atque
levi sententia, melius intellecturos esse, quanti sit illa res
momenti et quantum ob eam laudis Euripides meruerit.

Ac primum. quidem, quid operis tragoediae tribuerit Aristo·
teles, reminiscamur. Est autem hoc, ut per misericordiam et
metum talium affectionum purgationem efficiat: δι’ ἐλέου καὶ
φόβου περαίνουσα τήν τῶν τοιούτων παθημάτων κάθαρσιν.
Ex bis vero verba δι’ ἐλέου καὶ φόβου nobis inprimis tractanda
sunt3 cetera breviter adumbrare satis erit. ‚Qualemcunque enim
purgationem illam sibi finxit Aristoteles, ex misericordia metuque
eam evadere necesse est: quae qui recte movet, ea ipsa re
purgationem efficit. Falso igitur a nonnullis ⁸⁰) tragica vis et

³⁰) cf. Stabr, Aristoteles und die Wirkung der Tragoedie S. 65.
„Das Tragische eines Dichters besteht nach Aristoteles, und nicht nur
nach ihm, sondern nach der Natur der Sache selbst in zwei Dingen.
Erstens in der Tiefe und Gewalt der Conflicte‚ die dem Helden
den Untergang bereiten‚ und durch welche Mitleid und Furcht in dem

