270

ita valde delectatum esse Ciceronem, mediae autem comoediae
poetarum mentio apud eum non fit, licebit progredi ad recentis
quam dicunt comoediae Atticae poetas. Quos quanti aestima·
verit, ex satis multis locis licet perspicere, quamquam saepius
hanc ob rem difficile cst justum facere judicium, quod non de
ipsis Graecorum comoedii3‚ sed de fabulis Latinis ex illis eon·
versis profert sententiam. Nam etsi facile apparet ejusmodi
quoque locos haud parvi interdum momenti esse ad rem pro-
positam recte dijudicandam, tamen cavendum est, ne omnia,
quae de comoedia aliqua Latina profert, plane ac prorsus ad
eam Graecam fabulam, ex qua illam conversam esse scimus,
referamus, quia satis constat poetas Latinos non solum liberius
ac neglegentius vertere solitos esse, sed ne dubitasse quidem
saepius totas scenas alterius comoediae Graecae inserere.

Ut autem jam ad singula veniamus, primum hoc videtur
valde memoria dignum a Cicerone ex permagno iilo recentioris
comoediae Atticae poetarum numero solum Menandrum, prin-
cipem illum ex omnium consensu hujus generis, nominari 8Ἰ),
Philemonem autem et Diphilum et Apollodorum, ut omittam
alios, alto praetermitti silentio, quamquam nullo modo dubitari
potest, quin poetae Romani haud paucas eorum fabulas cou-
verterint. Quae cum ita sint, non vereor dicere solius Menandri
comoedias Graece lectas esse a Cicerone. Novum igitur jam
habemus argumentum, ex quo conicere liceat erraturum, qui
putet permagnum fuisse numerum Graecorum librorum, quos
Cicero lectione tractaverit. Etsi autem ne de Menandro quidem
certum facit judicium, tamen ex eo ipse, quod eum saepius
nominat, si quid vide0, cognoscere possumus hune Ciceroni, a
quo ipsum Aristophanem veteris tantum comoediae facetissimum
poetam appellari vidimus, non solum recentiorum, sed omnium
comicorum Graecorum principem esse visum. Ac'nihil profecto

 

⁸⁷) Satis scio versum illum (Tuae. 5, 25):
„Vitam regit fortuna, nou sapientia*
iu Chaeremonis Κενταύρῳ, quam fabulam alteri tragoediam, alteri
comoediam fuisse credunt, ita inveniri:
Τύχη τὰ θνητῶν πράγματ’, οὐκ εὐβουλία.
At ex Piceronis ipsius verbis satis apparet enin versum ilium ex
Theophrasti Caiiisthene sumpsisse.

