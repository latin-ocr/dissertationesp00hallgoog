289

. Memorabile etiam illud, praesertim cum Sophoclis rationem
et artem comparare liceat, quod Lessing ex Hurd affert exem·
plum. Hamb. Dram. Ο. 95. Euripides enim Electram haec
dicentem facit.
vs. 281. θάνοιμι μητρὸς αἷμ’ ἑπισφάξαὸ ἐγώ.

Sophocles autem: vss. 1319- 21. ὡς ἐγώ μόνη

οὐκ ἂν δυοῖν ἥμαρτον· ἢ γὰρ ἂν καλῶς

ἔσωσ’ ἐμαυτήν, ἢ καλῶς ἀπωλόμην.
Utraque igitur puella quamquam idem cupit, ut matrem sce·
lestam ulciscatur, atquc eadem voluntatis vi, tamen, qua sentiendi
ratione utantur, multum differt. Nam cum Sophoclis Electra,
quamvis ne mortem quidem reformidet, si opus sit, id potissi·
mum agat, ut inimicis interfectis ipsa in libertatem et honestam
vitae condicionem vindicetur, Euripides illam tanto odio flagrantem
fingit, ut iam nihil aliud sentiat. Quomodo ulciscatur invisos
homiues, id unum cogitat, neque quidquam ultra hoc spei
relinquitur: quod si assecuta erit, libenter morietur. — Aristo-
teles autem utram laudaturus fuerit, equidem non dubito.

Itaque cum Aristoteles morum descriptionem secundo loco
ponat neque iu ea ipsa et, quae ad eam pertinet, affectuum
exaggeratione Euripides ab eo probari posse videatur, ut hinc
laudem, maxime tragicum poetarum illum esse, deducamus facere
non possumus. “

Iam vero ad eorum sententias examinandas nobis trans·
eundum est, quos tantam laudem Euripidi ab Aristotele tributam
esse pigebat. Quibus 18) quamquam concedendum est Euripidem
non summum vel praestantissimum poetarum praedicari , satis
multum restat: nam tragicum esse imprimis poetam tragicum
decere videtur:

Quod cum viros doctissimos non effugeret, eis quae ipse
Aristoteles excipit his verbis: εἰ καὶ τὰ ἄλλα μή εὖ οἰκονομεῖ,
non contenti, illa etiam: ἐπὶ τῶν σκηνῶν καὶ τῶν ἀγώνων,
ἂν ’κατορθωθῶοι, τραγικώταται φαίνονται, talem in modum
interpretanda esse censebant. Primum autem haec pronun-
tiantem G. Hermann vidi, qui in commentario artis poeticae
dicit interpretes Aristotelem Euripidi plus laudis tribuentem

 

¹⁸) Schwabe, J ahrbliclier CIX, 108. Baumgart, ibid. cxl, 90.

 

