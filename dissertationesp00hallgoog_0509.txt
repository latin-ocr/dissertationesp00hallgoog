151

esse exemplo est. Sed in duo incidi exempla, quae huc
cadunt, quorum alterum ad quartum, alterum, ad primum
a. Chr. nat. saeculum pertinet: Archias ὁ φυγαόοθήρας, De-
mosthenis aequalis, Polum Aeginetam docuisse (Plut. Dem. 28),
Leonteus Argivus tragoedus, Jubae Maurorum regis aequalis,

- Athenionis discipulus fuisse traditur (Amarantus ἐν τοῖς περὶ

σκηνῆς ap. Athen. 3430). In collegiis scenicorum artificum
quomodo haec res sese habuerit, neque a Luedersio neque a
Foucartio expositum, nisi quod ille (p. 137) Tei institutum
quoddam ad scenicos artifices erudiendos fuisse suspicatur3 ex
inscriptionibus, e quibus fere solis duo illi viri docti hauserunt,-
ad hanc quaestionem illustrandam nihil erui posse videtur. —-

Equidem alia ac Leutschius disponendi ratione utar. Primos
fabularum actores apud Graecos fuisse constat ipsos primos
tragoediarum et comoediarum poetas, qui in suis ipsorum fabulis
partes egerunt (cf. Plut. Solon XXIX: Σόλων . . . ἐθεάσατο
τὸν Θέσπιν αὐτὸν ὑποκρινόμενον, ὥσπερ ἔθος ἦν τοῖς
παλαιοῖς). Poetae, ubi ipsi ad artem exercendam non jam
suffecere et ab agendi munere se abdicaverunt, propriorum
fabularum aetorum opera usi sunt, ita ut suas quisque poeta
fabulas suis actoribus agendas daret. Plerosque enim eorum,
qni primi agendi artem professi esse traduntur, ita commemorari
videbimus, ut unius poetae potissimum fabulas quisque egisse
videatur. Histriones aetate posteriores cum ipsis poetis artiore
necessitudine non jam Junctos videbimus ad artem autem ex-

· ercendam magis magisque inter se consociasse ct histriones

minore ingenio praeditos ad nobiliores quasi duces sese ap·
plicasse. Inde a quarti denique saeculi fine actores Graeci in
collegiis illis perpetuis arti snae indulserunt.

Priore igitur commentationis parte de iis fabularum actoribus
disputandum mihi videtur, quorum quemque uni potissimum
poetae operam navavisse aut traditum aut verisimile est, altera
parte ea tractabo, quae ad posterioris aetatis histriones pertinent3
quumque diligenter distinguendi sint tragiei Graecorum actores
a comoediarum actoribus (Plat. rep. 3952: —- οὐδὲ μὴν ῥαψῳδοί
γε καὶ υποκριταὶ ἅμα · οὗὸέ τοι ὑποκριταὶ κωμῳδοῖς τε καὶ
τραγῳδοῖς οἱ αὐτοὶ), primuni de tragicis tum de comicis di-
sputabo histrionibus.

io*

