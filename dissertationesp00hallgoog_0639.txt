281

ei erat usitatissimum. Sed quamquam concedendum est eum
nec voluisse nec debuisse de singulorum Graeciae tragicorum
scribendi genere ita judicare, ut in Bruto fecit de oratoribus, jure
tamen miramur ne de eximia quidem Euripidis arte animi humani
perturbat-iones pingendi quidquam apud Ciceronem'inveniri. --
lam vero eo res perducta videtur, ut dijudicari possit, utrum So·
phoclem an Euripidem pluris aestimaverit. Qua dere equidem hoc
dicendum existimo: lllum majorem poetam fuisse ei persuasum
fuisse videtur, nam qua alia de caussa factum esse putemus, nt
summis eum efferret laudibus et non plures, at multo longiores ex
hujus, quam ex Euripidis fabulis, Latine exprimeret versus? Vera
ejus humanitate et eximia moderatione, quam nos quoque in
Sophocle valde admiramur, vehementer eum delectatum esse
satis credibile est. Attamen Euripides, ut ingeniis plerorumque
illius aetatis hominum magis respondebat, eam ipsam ob caussam,
quod saepe magis ut philosophus et orator, quam ut poeta lo·
cutus est, Ciceroni tantam sui injecit admirationem, ut hic in
eo legendo majore etiam, quam in Sophocle, studio et delectatione
versatus esse videatur.

Relinquitur, nt paucis exponamus, quid de Aeschylo sen·
serit, quantumque ad eJus fabulas legendas contulerit studium.
Quem a Cicerone non tam studiose lectum esse, quam duos
illos, de quibus egimus, tragicos, qui eJus libros vel obiter per-
cucurrerit, facile concessurum puto. Cum enim satis constet
Aeschyli scribendi genus plerisque illius aetatis hominibus non
valde probatum esse, dubitari non potest, quin Cicero quoque,
quippe qui cum in ceteris rebus, tum in litteris aestimandis
valde ex aliorum penderet judiciis, similem conceperit sententiam.
Adde, quod etiam a suo ipsius ingenio oratio illius grandis
sane, at interdum obscura et quodammodo vetustior totaque cogi-
tandi et sentiendi ratiO, ex antiqua illa de natura deorum opi·
nione maxime pendens, satis aliena erat. Tamen statuendum
est enm admodum Juvenem ad Aeschyli tragoedias legendas
accessisse maximeque ad eas, quae de Prometheo erant. Qua
ex re id quidem colligi potest magnificentiam, quae in illis erat
verborum, ei, ut erat orator, satis magnae fuisse delectationi.
Inveniuntur enim duo Aeschyli loci apud eum Latine expressi,
quorum alter satis longus ex Prometheo soluto, fabula nunc

