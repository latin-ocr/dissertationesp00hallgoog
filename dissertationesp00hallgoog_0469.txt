Aeschyleis ¹) studiis cum operam navare constituissem,
subtiliores illas quaestiones, quae in genuina librorum scriptura
restituenda aut in Aeschylea singulari sublimitate, gravitate, in-
geniosa indole mirificeque arte perspicienda versantur, eis per·
mittendas censebam, qui et summo ingenii excellunt acumine et
doctriuam uberiorem accurat-ioremque sibi comparaverunt.

Itaque ad ea malui me conferre studia, quae in scenicis
poetis etiamnunc desiderari videntur. Quorum in numero gram-
maticas quaestiones non infimum locum obtinere aperte indicavit
et eruditissimus et ingeniosissimus Graecarum litterarum arbiter,
Godofredus Bernhardy, cuius in paralipomenis Syntaxis Graecae
p. 13 haec exstant verba: „Si et hanc studiorum disciplinam
(scl. historicam syntaxin) ct interiorem litterarum notitiam pro-
movere volumus et criticos adIuvare, multis libellis par est
elocutionem auctorum cuiusvis gradus notaeque singulatim ex·
plicari. Hinc fructuosissimam et propemodum intactam petent
materiam, quos iuvat scientiam antiquitatis Graecae non vanis
quaestionibus ornare.“

Ac talibus quidem studiis in eo praesertim opus esse vetus-
tissimo Atheniensium auctore, qui et ingenii sollertia eminuerit
et novi generis quasi parens ceteris poetis scenicis viam muni·
verit, quis est, quin facile sibi persuadeatP2)

Nam quod idem Bernhardy in universum iudicans de
omnibus tragoediarum scriptoribus contendit, atticum eos ser-

¹) In versibus numerandis editonem Dindorfianam V. Lipsiae
MDCCCLXV secutus sum.

²) His grammaticis quaestionibus etsi doctorum virorum opera
non defuit, tamen non pauca restare monet Bernhardy (Grundr. d.
Gr. Litt. 11, 2. p. 213) his verbis: „Um iiber tastendes Gefuhl hinaus zu
festen Einsichten in die Sprachkunst, den Satzbau und Stil der Tra-
gbdie zu gelangen, bedar-f man der Monographien tiber das Sprach-
system und die Rhetorik der tragischen Meister.“

8

