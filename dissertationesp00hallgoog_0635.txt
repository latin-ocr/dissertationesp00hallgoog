277

Marcus eandem fere, quam frater, de Sophocle ejusque fabulis
habuerit sententiam. Denique d. fin. 1, 5 ipse dicit ab illo
Electram vel optime scriptam esso. — Quibus Sophoclis lau·
dibus accedit aliud argumentum idque maximi momenti. Ipsis
enim Ciceronis libris probatur in corum, quos interdum vertere
solebat, numero illum eximium quendam tenuisse locum, quam·
quam duo tantum nunc apud eum exstant loci Sophoclei Latine
expressi, quorum alter versus nonnullos ex Teucro, si Th.Welcker
fidem habemus, translatos continet (cf. Tusc. 3, 71), alter Trachi-
niarum versus 1046—1102 (cf. Tusc. 2, 20—22). — Sed non
solum verisimillimum est haud paucos praeterea Sophoclis locos
a Cicerone juvene in Latinum esse conversos, sed etiam is
maxime, quem secundo loco protuli, cum longissimus sit om-
nium, qui apud Ciceronem inveniuntur, satis perspicue, opinor,
docet, quanta in eo fuerit illius admiratio. Cujus fabulis etlam
posterioribus vitae annis valde eum delectatum esse ex eo
cognoscitur, quod epistulis interdum versus Sophocleos inseruit,
quos infra enumerare in animo est.

Iam ut quaestionem propositam ad finem perducamus, trans·
grediendum est ad Euripidem. Atque si ita illa recte dijudicetur,
ut videamus, utrum hujus an illius Cicero plures respiciat locos
sine ulla dubitatione dicendum erit Euripidi tragicorum princi·
patum a nostro esse tributum. Octo enim hujus tragoedias ita
commemorat, ut vix dubitari possit, quin ipse eas legerit. Quod
me vere dixisse ut melius posset intellegi, haud ineptum esse
puto has una cum locis CiceronianIs ad eas spectantibus ita
enumerare ut primum hos locos proferam, qui maximam habent
probandi vim, tum lineola interposita ceteros addam.

1. Andromacha cf. d. opt. g. or. 18. — Ex eadem tragoedia
sumpta sunt verba ad Att. 2, 25, 1 prolata ἑλικτὰ καὶ
ὄυδὲν --- v. 447 edit. Kirchhoff.

2. Antiopa cf. d. opt. g. or. 18 et d. fin. 1, 4. - Quibus locis
addendi sunt d. inv. 1, 94 et ex probabili F. W. Schnei-
dewin conjectura versus d. deor. nat. 2, 65 Latine a
Cicerone expressi = Nauck fragm. Eur. 935 ⁹⁷).

3. Cresphontes cf. Tusc. 1, 115 = fr. 452 N.

 

⁹⁷) cf. Nauck trag. Graec. fragm. p. 521 et 339.

