274

minus libenter Cicero ejus usns est versibus, quam Terentii, de
quo loco modo prolato dicit: „Cujus fabellae propter elegantiam
sermonis putabantur a C. Laelio scribi.“ Praeterea ex quatuor
Caecilii comoediis, ex quibus, si Ο. Ribbeck credimus, versus
apud nostrum inveniri pro certo affirmari potest, Synephebos et
Plocium fabulas a Menandro translatas esse constat, de Ephesio
(Ephesionei‘) autem et Hymnide, cum comoedias eodem modo
inscriptas ab illo compositas esse memoriae traditum sit, idem
suspicari licet. - Denique locus ille p. Rosc. Am. 46 prolatus,
ut Joannem Vahlen demonstrantem audivi, sumptus est ex
ea comoedia, quae a nonnullis ὑποβολιμαῖος Chaerestratus in·
scripta esse dicitur et ad Menandri ὑποβολιμαίου ἅγροικοῦ
exemplum facta est. — Extremum est, nt de tribus Plauti locis,
qui apud Ciceronem inveniunturffl), pauca addam. Satis scio
eos non ex iis comoediis, in quibus ille Menandrum secutus
est, sumptos esse3 minor vero est locorum numerus, quam ex
quo certi quidquam possit colligi, et Plautus saepe tam libere
vertisse videtur, ιιι minus colorem et habitum fabulae Graecae
servaret, quam suum ipsius inferret. Quin etiam contendere
audeo id ipsum, quod Cicero tam paucos illius versus attulerit,
quodammodo argumento esse, quanti Menandri scribendi genus
aestimaverit. Quis enim est, quin concedat Plautum multo
longius ab eo afuisse, qnam Terentium et Caecilium?9³) —-
Omnia igitur, quae vel de Menandro ipso vel de comicis Ro·
manis eum imitantibus in Ciceronis libris inveniuntur, probant
summam illius poetae in hoc fuisse admirationem. Facile igitur
credi potest nonnullas quidem ejus comoedias eum legisse,

 

⁹²) cf. d. inv. 1, 953 d. or. 2, 393 d. div. 1, 65.

⁰⁸) Sunt sane loci apud Ciceronem, quihus valde laudat Plautum.
At equidem facere non possum, quin putem has laudes magis eo con-
silio ab illo prolatas esse, ut ita quoqne, quantum homines vere Ro-
manos veterum temporum admiraretur, ostenderet, quam quia re vera
magnam ex illius comoediis cepit delectationem. Plautus enim iis
ipsis virtutibus, quas in Terentio Cicero admirabatur, valde caruit,
et quamquam loco supra allato (d. off. 1, 104) urbanitas ei tribuitur,
tamen ‚iure contendi potest hanc quidem, quam Cicero intellegere
solebat, ei defuisse. Quae cum ita sint, assentior iis, quae Lorenz in
editione Mostellariae Plautinae p. 45 prooemii, adn. 42 de hac re disserit.

