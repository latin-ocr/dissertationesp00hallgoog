285

sententiam, qui inde ab Alexandri magni temporibus Alexandrlae
potissimum carmina Graeca condiderunt. Quam rem paucis
absolvere possumus, quia ex libris ejus intellegitur parvum
studium eum in hos poetas contulisse. Qua autem de caussa
hoc factum sit, facile potest explicari. Nam cum Romani magis
magisque poetas Alexandrinos legere atque imitari inciperent,
jam ad posteriores vitae annos Cicero pervenerat neque tam
studiose, quam juvenis, in carminibus legendis versabatur. Adde,
qnod vidimus Homerum et poetas scenicos fere solos — qnan-
tum Judicare possumus — ei delectationem praebuisse, ea
autem carminum genera, quae Alexandriae praeter cetera co-
lebantur, multo minus ei probata esse. ⁷*

Ut autem jam ad singula progrediamur, initium faciendum
est ab Arato, quem ex omnibus his poetis longe accuratissime
Ciceroni notum fuisse pro certo lieet affirmare. Cujus carminum,
qnae Φαινόμενα et Προγνωστικὰ inscribuntur, cum illud
juvenis exercitationis caussa, ut videtur, hoc posterioribus vitae
annis* (44 a. Chr.) Latinis hexametris expresserit ¹⁰³), non
mirum est saepius illum eJusque carmina ab eo memorari. Sed
ne -de his quidem quid senserit, satis constat, cum duobus illis
locis, quibus alios, qni num omniuo Aratum noverint, jure
dubitari potest, de bis carminibus disputantes induxit, nimis
universa proferantur Judicia. Nam d. or. 1, 69 Crassus sic
verba facit: „Etenim si constat inter doctos hominem ignarum
astrologiae ornatissimis atque optimis versibus Aratum de caelo
stellisque dixisse“, et d. rep. 1, 22 Philus de sphaera aliqua
Archimedis narrat, „cujus omnem ornatum“ — ut ejus verbis
utar —- „non astrologiae scientia, sed poetica quadam facultate
Aratum extulisse“ Gallus dixerat.

Ceteri autem loci , quibus Arati mentio fit, de carminum
ejus virtute nihil omuino continent, nisi quis his Lucilii Balbi
verbis uti vult (d. deor. nat. 2, 104): „Utar .. . carminibus
Arateis, quae a te admodum adolescentulo conversa ita me
delectant, quia Latina sunt, ut multa ex iis memoria teneam.“
Ac ne ea quidem re, quod Cicero iterum ac saepius versus

 

¹⁰³) cf. p. 249 adn. 60.
19

