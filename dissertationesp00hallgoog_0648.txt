290

constat de Graecorum in hoc genere litterarum praestantia ei
satis persuasum fuisse, quamquam, qualis et quanta'haec esset, .
parum et intellexit et profiteri ausus est. Recte denique, etsi
dubium est, num posteriores poetas, qui Alexandriae maxime
floruerunt, satis noverit, hoc vidit lios multo minoris, quam
antiquiores Graecorum poetas, esse aestimandos. Atque ex sin·
gulis poetarum generibus diversis de caussis minimum studium
tribuit lyricis3 maxime autem, ut plerique illius ‚aetatis Romani,
ips‘e quoque praeter Homerum poetis scenicis delectabatur atque
ex his quidem Euripidem et Sophoclem Menandrumque praeter
ceteros admirabatur. Accuratius autem vix dici potest, quid de
singulorum poetarum virtute senserit; plerumque enim — id
quod alii quoque ex veterum scriptoribus saepe fecerunt —
non ut artis et venustatis poeticae judex — harum enim ra-
tiones parum perspexerat -— sed ex singulorum locorum natura
aut ut philosophus aut ut orator sententiam dixit,

Ex universa autem, quam institui, quaestione lnce clarius
apparet ne in his quidem rebus unquam eo pervenisse Cice·
ronem, ut certam et destinatam conciperet opinionem eamque
fideliter ac constanter defenderet. Sensit igitur, ut jam dixi,
Graecorum in omnibus fere litteris praestantiam, non plane ac
dilucide perspexit.

