273

apud eum inveniuntur, quamquam sex tantum scripsit fabulas.
Ac quamquam non nego hoc aliqua ex parte propterea factum
esse, quod ille propiuS, quam Plautus et CaeciliuS, a Ciceronis
ipsius aetate aberat, tamen haec caussa levior est, quam ex
qua sola explicari possit, quod dimidio circiter pauciores
Caecilii, cujus etiam nunc quadraginta fere exstant tituli, loci
in Ciceronis libris insunt et tres tantum Plauti. Itaque hoc
pro certo affirmaverim Terentium, quem iis quidem rebus, quas
maxime· aestimasse videtur Cicero, sermonis suavitate et subtili
⁴morum notatione ⁸⁹), proxime ad Menandri similitudinem ac·
cessisse vix negari potest, principem comicorum Romanorum
Ciceroni visum esse. ⁹⁰) Accedit, quod ne hoc quidem fortasse
solo casn factum est, quod — ut omittam ex Hecyra ne unum
quidem locum apud Ciceronem inveniri - ex triginta fere locis*
Terentianis tres tantum ex Phormione, quae comoedia ad-
Apollodori conscripta est exemplum, sumpsit3 ceteros ex quatuor
illis, in quibus condendis illc Menandrum secutus est. — Ac si
quaerimus, quales maxime locos e Caecilii comoediis Cicero
proferre soleat, iterum cognoscemus, quam fuerit Menandri
studiosus, Primum enim, ne quis miretur pro numero comoedia-
rum ex magna parte ad Menandri, ut videtur, exemplum com-
positarum paucos illius locos a Cicerone proferri, monendum
est Ritschelium (parerga p. 145) magnis caussis allatis affirmare
Caecilium posterioribus demum vitae annis coepisse cas Grae-
corum fabulas, quas sequebatur, accuratius exprimere. Huc
accedit, quod eam fortasse ob caussam, quod malus erat auctor
Latinitatis - ita enim eum appellat ad Att. 7, 3, 10⁹¹) —

 

⁸⁹) cf. Varro p. 303 Bip.: Terentius in ethesi poscit palmam.

⁹⁰) Dixerit quispiam me neglegere, qnae Cicero ipse d. opt. g.
or. 2 hac de re professus sit: „Itaque‘licet dicere et Ennium summum
epicum poetam, si cui ita videtur, et Pacuvium tragicum et Caecilium
fortasse comicum.“ Ut vero omittam ex sententiarum conexu satis
apparere hoc loco eum non tam suam ipsius opinionem, quam eorum,
qui in his rebus summum obtinebant auctoritatis locum, sententiam
proferre, id ipsum, quod „fortasse⁴ addidit, argumento est hunc locum
non multum de Ciceronis judicio probare. Adde, quod infra videbimus
ne id quidem pro certo posse affirmari hunc Pacuvio primum inter
tragicos Romanos tribuisse locum.

⁹¹) cf. praeterea Brut. 258: Caecilium et Pacuvium male locutos
videmus.

