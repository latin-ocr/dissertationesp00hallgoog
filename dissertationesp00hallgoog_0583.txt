225

universum ad rem propositam recte dijudicandam sequendam
esse putarem, intellegeretur, ad ipsam quaestionem progredior.
Quam ita instituere in animo est, ut priore parte, et quid in
universum de ingenio et litteris Graecorum, praesertim si cum
Romanis conferantur, Cicero senserit, exponam et ejus de sin·
gulis litterarum generibus praeter poesim judicium leviter attin·
gam, posteriore, quid de poetis Graecis judicaverit, omnibus
locis, qnos ad hane rem pertinere puto, allatis illustrem.
Primum igitur quaerendum est, quid de ingenio Graecorum
Cicero proferat. Sunt autem loci, ubi pro certo affirmet eos
hac re a Romanis esse superatos3 sunt alii, ubi illos his aut
pares esse aut nonnullis quidem rebus etiam praestare ei per·
suasum fuisse, quamquam vix semel aperte profitetur, tamen ex
sententiarum conexu conicere liceat. Ut autem jam ad singula
veniamus, omissis iis, quae iterum atque iterum de animorum
Graecorum levitate disputat —-· nam haec ad mores magis,
quam ad ingenium pertinent — primum ii loci examinandi sunt,
quibus aut simpliciter aut dubitanter Romanorum ingeniis primas
tribuit. Qua in re proficiscendum videtur a notissimo illo loco
in prooemio primi Tusculanarum libri (Tusc. 1,1 sqq.), quam-
quam in illo tractando nonnulla proferenda sunt, quae magis ad

posteriorem partem pertinent. Extremis igitur paragraphi primae ¹

verbis Cicero aperte dicit, si qua in re Romani nou satis pares
videantur. Graecis, hoc eo factum esse, quod nollent, non quia
ingeniis inferiores non possent eos aequare. Quam senteutiam
a nostrae aetatis virorum doctorum judicio sane valde abhorren-
tem cum in iis, quae sequuntur argumentis probare studeat, ita
res tractanda videtur, ut primum has ipsas in caussas paullo
diligentius inquiramus, tum et ex hujus ipsius loci natura atque
conditione et ex aliis locis dijudicare conemur, utrum Cicero hoc
loco ex animi sententia locutus esse an consulto a veritate
recessisse videatur. Atque tali argumentatione usus est (ξ 3),
quasi fieri non posset, ut Romani, si modo tanta, quantam dicit,
in iis fuit litterarum indoles, etiam priusquam ad eos Graecae
litterae permanarent, ex sui ipsorum ingenii viribus magna con·
derent in omni litterarum genere opera. Neglexit et hio et
alias rem, ut ita dicam, primariam, de qua, quamquam minus
arte cum quaestione dijudicanda cohaeret, pauca liceat addere:

