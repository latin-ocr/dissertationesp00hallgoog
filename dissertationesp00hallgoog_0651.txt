Suo inre Wehlius in initio perbonae dissertationis (Obser-
vatt. critt. in Petronium. Bonnae 1861.) queritur studium libri
Petroniam, qui egregium ac plane unicum locum in litteris
Latinis sibi vindicet, nimis neglegi et usque ad illud tempus
id eo excusari poterat, quod nulla exstitit editio, quae librorum
manu scriptorum satis accuratam praeberet cognitionem. sed
etiam postquam Buecheleri editio a. 1862 publici iuris facta
est, quae certe omnium spem superavit, res non valde mutata
est. nam praeter paucos parvosque libellos, quos Huebnerus
(Grundr. zn Vorles. ueb. roem. Litt. Gesch.⁴ p. 140 seqq.) enumerat,
perpaucis locis de Petronii libro aliquid disputatum inveni ¹).
maxime autem dolendum est, qnod alterum editionis Buechele· ’
rianae volumen, quo commentarium iudicesque se comprehen-
surum esse promisit (cf. praef. p. XXXXIII), nondum editum est.

Atque id, quod dixi, Petronii studium vehementer neglegi,
eo minus potest explicari, qnia hic liber et propter res et propter
elocutionem summi est momenti. de formatione quidem verborum
uni sermoni plebeio usitata bis accuratissime disputatum est
(a Ludwigio t de Petronii serm. pleb. diss. Lips. 1870 et ab
⁴A. a Guericke: de ling. vulg. reliq. apud Petron. et in inscript.
parietar. Pompeian. diss. Regim. 1875), de syntaxi autem uter-
que pauca tantum adiecit. quare haud ineptum videtur in hanc

 

¹) Praeter paucas adnotationes a Luciano Mueller, J. Vahlen
et aliis editas in Fleckeiseni annal. v, 119 a. 1579 p. 629 seqq. et
p. 833 seqq. A. Strelitz, p. 845 seqq. E. Rohde nonnullas protulerunt
coniecturas. practerea Η. Merkens a. lb76 cenam Trimalchionis in
vernaculam linguam vertit, ita tamen, ut totus libellus in unaquaque
fere pagina gravissimis erroribus scateat. deniqne allatum inveni
opusculum C. Morawski‚ e quo tamen, quia lingua polnica conscriptum
est, fructum capere non potui.

20

