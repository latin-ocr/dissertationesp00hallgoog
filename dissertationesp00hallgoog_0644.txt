286

Arateos a se conversos in medium profert ¹⁰⁴), satis probatur ei
hujus poeticam facultatem valde admirabilem esse visam: vix
enim dubitari potest, quin illud eo maxime consilio fecerit, ιιι
sua ipsius carmina magis innotescerent.

Sed haec hactenus. E ceteris autem poetis Alexandrinis
vix unum legisse videtur. Hoc nt perspicuum fiat, consideran-
dum est, quomodo de singulis loquatur. Callimachus igitur ter,
quod sciam, memoratur, sed ita semper, ut nihil ex his locis
coffigi possit.. Primum enim Tusc. l, 93 haec inveniuntur:
„Quamquam non male ait Callimachus multo saepius lacrimasse
Priamum, quam Troilum“, tum ibid. 84 epigramma ejusdem
poetae in Ambraciotam Cleombrotum factum Cicero memorat.
Quos duos locos ut ex ipsis illius carminibus, non ex iis, quos
Cicero secutus est libris sumptos esse putemus, neque illorum
ipsorum natura ac conditio neque sententiarum conexus ullo
modo nos cogit. Tertium denique locum nullius esse momenti
ut intellegatur, satis est eum attulisse (d. or. 3, 132): „An ιιι
existimas ipsas litteras Aristophane aut Callimacho tractante
tam discerptas fuisse, ut nemo genus universum complecteretur?“
Tum, ut omittamus Nicandrum Colophonium, quem hominem ab
agro remotissimum d. or. 1, 69 Crassus poetica quadam facul-
tate, non rustica de rebus rusticis scripsisse dicit —— nulla enim
caussa est, cur putemus vel Crassum vel ipsum Ciceronem in
hoc libro legendo esse versatos — et Alexandrum Ephesium,
qui vix poetae nomine dignus ei visus est¹⁰⁵): de Euphorione
illo, qui maj0re doctrina, quam poetica facultate, carmina epica
conscripsit, ita judicat, ut non sine quadam veri specie pauca
ex ejus operibus Ciceroni nota fuisse possit contendi, quamquam
equidem facere non possum, quin valde de hac re dubitem.
Hoc autem ut in medio relinquamus, illud alterum sine dubio
ex his locis, quos allaturus sum, satis perspicitur Ciceronem ita
non ab eorum partibus stetisse, qui Euphorionis ejusque simi-
lium carmina scribendi rationem imitari solebant, ut apertis

 

¹⁰⁸) cf. Orelli, Cic. op. IV, pagg. 1014—163 1036 et 1037.

¹⁰⁶) Cicero de eo ad Att. 2, 20, 6 sic disputat: „Poeta ineptus,
nec tamen scit nihil et est non inutilis“ et simillime ibid. 22, 7 haec
profert: „Libros Alexandri, neglegentis hominis et non boni poetae,
sed tamen non inutilis, tibi remisi.“

