282

tentia excellere. Quid enim? Si putasset philosophus harum
fabularum vim tragicam ab omnibus perceptam et praedicatam
ad alias caussas referendam esse, quid effecisset hoc argumento?
Minime id, quod comprobare studet, exitum fatalem optimae
tragoediae necessarium esse, sed id tantum , non esse⁸ vitiosum,
qui utrum’ fabulae adsit an desit, nihil intersit ad tragoediae
virtutem. Atque hoc Aristotelem σημεῖον μέγιστον dixisse,
quis est, qui credat? Verba autem αἱ τοιαῦται aperte declarant
Aristotelem hoc loco nihil aliud spectasse quam exitum fatalem.
Forsitan quispiam dixerit haec verba significare eas fabulas,‘
quae omnibus legibus respondeant supra ab Aristotele consti-
tutis. At illud, quod exprobrant Euripidi, nihil est nisi exitus
fatalis. Neque ergo his verbis τοῦτο γάρ ἐστιν ὀρθόν neque
illis αἱ τοιαῦται aliud quidquam continetur.

Fabulae vero si fatali exitu maxime tragicae fiunt, eadem
re Euripidem hanc laudem tulisse necesse est. Non enim alia
ratione fabulas alia poetas tragicos dicere licet. Quemnam
poetam maxime tragicum esse recte censemus? Sine dubio
eum, qui fabulas maxime tragicas doceat. Eas autem maxime
tragicas esse Aristoteles contendit, quae iu adversam fortunam
exeant. Itaque cum in poetis Graecorum, quos novimus, nemo
sit, quin inter alias tales etiam composuerit, is Aristoteli maxime
tragicus habendus erat, qui huic fabularum generi maxime
operam dabat. Et 111188 quidem Euripidem fuisse ex opprobrio
supra allato apparet. Clarius etiam hoc recte disputatum esse
apparebit, si iterum contrarium statuemus. Aristoteles igitur
ut putaverit Euripidem aliis rebus in utroque fabularum genere,
si comparentur cum fabulis eiusdem generis aliorum poetarum,
maxime tragicum se praestitisse, num fugere etim potuit ad
summam tragoediae vim, qualis sit exitus, nihil valere? Nimirum
qui fatalem exitum optimae tragoediae necessarium esse iudi·
carit. At profecto Aristoteles non is erat, qui doctrinam ab

veritate vitae adeoabhorrentem excogitaret. Atque cum afferat, ⁸

quae facta sunt, et eo quidem consilio, ut doctrinam suam
defendat et confirmet, concedendum certe est eum invenisse in
llis, quod congruat cum doctrina, neque id, quod illi aut inutile

aut prorsus contrarium sit.
Attamen non defuere, qui verba Aristotelis supra laudata

