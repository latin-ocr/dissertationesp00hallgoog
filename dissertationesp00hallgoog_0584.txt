226

nihili enim fecit id, qnod nunc quidem viri docti ad ingenia
singularum gentium recte aestimanda merito summi momenti
esse putant, litteras Graecas quasi ex ipsa hujus populi natura
et indole natas, Romanas fere totas aut a Graecis translatas ant
certe ad eorum praecepta et exempla formatas esse: quam rem
ceteri quoque veteres scriptores minoris fecisse videntur, quam
debuerunt. Ac si quis dicat me in hac re injuste de Cicerone
judicare, cnm is ipso hocloco, de qno sermo est, de initiis
genuinae et domesticae poesis Romanae nonnulla proferat, errat
sine dnbio. Ex toto enim sententiarum conexu facile est ad
intellegendum hanc solam ob caussam locum illum Originum a
Cicerone allatum esse, ne veritatem nimis neglexisse videretur.
At cum id efficere vellet valde sero Latinas litteras esse ex·
ortas, brevissime de earum primordiis dixit. Quamquam ne illa
quidem, etiamsi Cicero prorsus recte judicasset, satis magna
esset caussa, cur litterae Latinae tanto inferiores essent Graecis,
nam propemodo duo saecula praeterierant, ex quo Livius An·
dronicus has Romam transtulerat. Quod ipse Cicero sensisse
videtur, nam alteram affert caussam (ξ 3 fin. ἐξ 4 et 5), quod
Romae parum honoris sit habitum poetis. Sed ne haec quidem
magni momenti est. Quamquam enim vix dubitari potest, quin

. honores in poetas et viros doctos collati aliquid valcant ad

studia eorum augenda, tamen monendum est et Romanos, si
magna in iis fnisset litterarum indoles, maj0re sine dubio honore
illos affecturos fuisse et poetas vere ingeniosos, etiamsi minoris
aestimentur, tamen hac re non impediri, quominus ad summum
artis perveniant gradum. Quam rem possum permultis probare
exemplis, sed per se satis 'certa videtur. Jam vero demonstrasse
mihi videor nullius fere momenti esse argumenta, quibus judi-
cium snum Cicero probare studeat. Priusquam autem illud
alterum quaeramus, utrum hoc loco ita dixisse videatur, ut
sentiebat, neone, alter locus proferendus est, quo multo brevius
plane idem contendere audet. Nam postquam de summo dicendi
studio Romae auditis Graecorum oratoribus cognitisque eorum
litteris exorto disputavit, d. or. 1, 15 haec dicit: „Ingenia vero
(ut multis rebus possumus judicare) nostrorum hominum multum
ceteris hominibus omnium gentium praestiterunt.“ Quem locum
si quis solum respiciat, nihil habeat, cur dubitet, quin Ciceroni

