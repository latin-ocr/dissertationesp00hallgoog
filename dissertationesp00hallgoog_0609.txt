251

dem erant expetendae, studio atque industria sua majores trans· „

tulerunt“ non tam in universum, quam dc sua ipsius aetate
dixisse videtur. Neque magis alio quodam loco (Tusc. 2, 48 et
49) probatur Romanorum poetas scenicos ci majores Graecis
visos esse. Dicit enim certos quosdam Pacuvii versus magis sibi
placere, quam ea Sophoclis verba, quae ille vertit. sed primum
etiam minus bono poetae contingere potest, ut nonnulla aptius
meliore proferat, tum non tam pulchriores, quam viro {forti dig-
niores, Pacuvii versus esse Cicero affirmat ac vix dubitari potest,
quin nostrae quoque aetatis poetae in hac quidem re Latinum
potius, quam Graecum poetam imitandum sibi proposituri sint.
Quin etiam hoc vere potest affirmari ex hac ipsa re, quod Cicero
ita premat nonnullorum versuum — suut enim alii loci sane per-
pauci similes el, quem attuli - Latinorum praestantiam, satis
luculenter apparere universe eum in contrariam partem sensisse.
Quae sententia etiam nonnullis aliis locis confirmatur, e quibus — si
quis accuratius rem quaerit — satis perspicitur, quantum Graecis
tribuerit poetIs. Nam de fin. 2, 115, ubi nonnullos ex optimorum
poetarum numero ei proferre in animo est, tres Graecos —
Homerum, Archilochum, Pindarum — neminem Romanum no-
minat. Deinde or. 4 poetarum principes appellat Homerum,
Sophoclem, Archilochum, Pindarum, quamquam ne Graecorum
nimis studiosus videatur, addit „ut de Graecis quuar.“ Accedit
quod d. deor. nat. 1, 107 ex clarissimorum hominum numero
Romulo ct Numae, Pythagorae et Platoni Homerum et Archi·
lochum adjecit, nullum Latinum poetam. Praeterea sunt multi
loci, qui quamquam nou ad ipsos poetas pertinent, tamen non
parvi videntur momenti. E quibus sunt verba illa Crassi (d.
or. 3, 137): „Ut virtutis a nostris, sic doctrinae sunt ab illis
exempla repetenda.“ 62) Idemque Crassus d. or. 1, 196, sine dubio
ex Ciceronis sententia, tacite profitetur doctriua Romanos in·
seriores fuisse Graecis, nam summis laudibus Romam cumulans
nihil de doctrinae in hac urbe cultu atque praestantia profert.

⁶²) ln doctorum numero Romani poetas quoque habuerunt cf.
Tunc. ι, 3: „Nam cum apud Graecos antiquissimum e doctis genus sit
poetarum* et notissimum illud Horatii (carm. 1, 1, 29 et 30):
„Me doctarum hederae praemia frontium
Dis miscent superis“.

