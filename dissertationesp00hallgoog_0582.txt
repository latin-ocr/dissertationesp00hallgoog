224

proferri potuisse haud credibile est ⁴), tamen hoc quoque per
se intellegitur non modo non omnes, qui disputationi alicui
intersunt, Ciceronis sustentare posse sententiam, sed etiam eos,
qui in universum ita inducti sunt, ut hoc facerent — ut in
libris de oratore Crassus — tamen nonnulla non tam ex Cice·
ronis, quam ex sua ipsorum opinione proferre. Fortasse autem
hac quoque re interdum permotus est, ut alios sermonis instituti
partes suscipientes induceret, quia ita, cum a veritate non rece·
deret, superbiae ac vanitati Romanorum indulgere poterat. Ut
autem jam ad eos progrediamur dialogos, in quibus Cicero ipse
partem disputandi sibi sumpsit, per se apparet ea, quae ipse
dicit, ad hanc quaestionem multo maximi esse momenti. Neque
vero, quae ceteri proferunt, prorsus neglegenda videntur, cum
saepius loci alicujus conditio atque universus sententiarum conexus
nobis persuadeant, Ciceronem cum aliis de caussis, tum ne nimius
suiipsius videretur laudator, alios ea exponentes fecisse, quae ipse
sentiebat. ⁵) —- Quae cum ita sint, facillime intellegitur permultos
librorum rhetoricorum ct philosophorum locos, antequam iis ad
quaestionem dijudicandam uti liceat, eo consilio examinandos esse,
ut, quantum fidei ex rerum conditione iis habendum sit, perspicia·
mus, quamquam minime negaverim nos ne ita quidem semper ad
prorsus certum de vera Ciceronis sententia judicium esse per·
venturos. — Denique etiam illud, opinor, interdum spectandum
erit, quo tempore Cicero singulos libros conscripserit, nam etsi
omncs, qui ad hanc rem majorem habent vim, posterioribus
aetatis annis ille edidit, tamen, si quid video, in iis, qui supremis
vitae temporibus i. e. post pugnam Pharsalicam prodierunt,
paullo sincerius et aequius de litteris Graecorum judicat, quam
in prioribus libris. Quod cur miremur, nihil est. Nam illis
temporibus jam longius in tractandis litteris profecerat easque
tum magis, quam antea, solas idoneas existimavit, quae sibi
consolationem afferrent.

Iam expositis, quae opus videbantur; ut, quam rationem in

 

⁴) cf. ad Att. 13. 19, 5: Haec Academica, ut scis, cum Catulo, Lu·
callo, Hortensio contuleram. Sane in personas non cadebant3 erant
enim λογικώτερα, quam ut illi de iis somniasse unquam viderentur.

⁶) cf. de legg. 1, 5 sqq.; ibid. 1, 573 ibid. 3,14 fin„ de quibus locis
infra erit disputandum.

