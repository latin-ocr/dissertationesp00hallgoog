312 ·

Itaque Aristotelis de tragoediae effectu doctrinam hanc
fere esse concludo. Poetae tragicos cum res atrocissimas pro-
ponere oculis videat philosophus, quae iu omnibus specta·
toribus plus aequo misericordiae metusque movere possint, neque
reprobat cum Platone tragoediam, neque, id quod plerumque
fiebat, felici vel duplici exitu levandos esse animos censet.
Hoc quidem suave csse non negat, sed alienum esse a tragoedia
et comoediam magis decere contendit. Sed ita poetas miseram
fortunam fingere iubet, ut recte miseremur et metuamus et
vehementioribus eiusmodi affectibus liberemur neque summis
doloribus obruamur. Ea igitur est tragoediae voluptas (ἦ ἀπὸ
ἐλέου καὶ φόβου ἡδονή), ut, quamvis concitemur misericordia
metuque, ubique* tamen ad medium illud revocemur, quocum
animi aequabilitas convenit atque liberalitas. Verumtamen non
virtutis officina est tragoedia, sed voluptatis, scilicet tragicae,

. neque tam docet nos recte miserari et metuere quam facit:

nihil enim ad voluntatem valet neque aliud poscit a spectato·
ribus, quam ut sequantur libenti animo poetae impulsus.
Neque id praecipuum tragoediae opus est, ut misericordiae metui·
que, quibus iam affecti sint qui spectacula visunt, medeatur,
sed ut quos ipsa excitat affectus temperet. Fieri quidem etiam
illud potest, sed fortuitum est: nam quod Aristoteles dicit
misericordiam metumque in omnibus suppetere “(ὖπάρχει) non
ita est intellegendum, ut semper omnes miserari et metuere
opinemur, sed nihil dicit nisi omnibus posse talia accidere.
Quomodo autem fiat, ut temperentur misericordia metusque,
facile intellegitur: imprimis enim magna illa culpa est, qua vir
mediocris vel melior aliquanto in calamitatem perducitur} quod*
quantam habeat vim non opus est exponere.

 

ἓν οὐδὲ ταύτὸν, πᾶσιν, οἷον εἰ τὰ δέκα πολλὰ τὰ δὲ δύο ὀλίγα, τὰ
ἓξ μέσα λαμβάνουσι κατὰ τὸ πρᾶγμα, ἴσῳ γὰρ ὑπερέχει τε καὶ ὓπερ-
έχεται, τοῦτο δὲ μέσον ἐστὶ κατὰ τὴν ἀριθμητικὴν ἀναλογίαν. τὸ δὲ
πρὸς ἡμᾶς οὐχ οὕτω ληπτέον· οὗ γὰρ εἴ τῳ δέκα μναῖ φαγεῖν πολὺ
δύο δὲ ὀλίγον, ὃ ἀλείπτης ἓξ μνᾶς προστάξει· ἔστι γὰρ ἴσως καὶ
τοῦτο πολὺ τῷ ληψομένῳ ἢ ὀλίγον· Μίλωνι μὲν γὰρ ὀλίγον, τῷ ‹5’
ἀρχομένῳ τῶν γυμνασίων πολύ. Unde apparere censeo alterum illud
medium, τὸ πρὸς ἡμᾶς, nostro sermone recte non modo „relativ“ sed
etiam „individuell“ esse dicendum.“

