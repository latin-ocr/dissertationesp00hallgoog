355

nec situs origines persequi facile est 'I'ugannis Liguribus (ut
ceteri omittantur) agro tricies dato.“ Ab hoc loco exoriundum
primumque cum· Zumpt-io ¹) et Detlefsen02) statuendum cst
Plinium ex Augusti quodam libro sumpsisse

discriptionem iu undecim regiones

oppida vicosque in literas digestos

colonias.
Quae cum ita sint, hac tota quaestione supersederemus, nisi
dno mirabilia occurrerent. Primum hoc est, quod Augusti liber
quidem in auctorum indice libri tertii nat. hist. nominatur, in
libro tertio ipso autem his duobus locis ξ 46 et ξ 17, dc quo·
rum altero mox accuratius dicetur3 at Agrippa saepissime com-
memoratur, si de terrarum tractu et mensura sermo est. —
Alter hic locus invenitur ξ 17, quo Plinius de numeris men-
surarum diversis, qui de Hispaniae provinciis produntur, agens
causas affert, cur terrarum tractus mutatus sit, et sic pergit:
„Agrippam quidem in tanta viri diligentia praeterque in hoc
opere cura, cum orbem terrarum urbi spectandum propositurus
- esset, errasse quis credat et cum eo divum Augustum? is
namque complexam eum porticum ex destinatione et comment·
ariis M. Agrippae a sorore eius inchoatam peregit.“ Ex quo
apparet Agrippam tantum operIs apparatu constituto mortuum
csse, deinde opus sororem Pollam incohasse, postremo Augustum
aut ob eius mortem aut ob aliam causam incohatum perfecisse.

Quae si cum eis comparamus, quae ,ξ 46 scripta inveniun-
tur, quaerendum videtur csse hoc: num post porticum perfectam
commentarii illi editi sint aeque atque porticus ex communi
principum labore orti? num hi commentarii idem sint liber,
quem Plinius sub Agrippae nomine in geographicis rebus laudare
solet? num hic liber idem sit atque ille Augusti, cuius ar·
gumentum ,ξ 46 significatur?

Priusquam autem ad primam quaestionem tractandam ac-
cedamus, opus est, ut cognoscamus quid sibi velit illa vox
Plinii „ex destinatione et commentariis Agrippae.“ Philippius
enim, quem Detlefsenus secutus est, hanc vocem non ad opcris

 

¹) Comm. epigr. 1 p. 196.
²) l. 1. p. 32.

