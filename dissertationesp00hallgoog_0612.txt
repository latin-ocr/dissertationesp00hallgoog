254

videanturflss). Nonnullis autem locis, qui quodammodo huc
pertinent, magis nt orator, quam ut venustatis poeticae judex
dicit sententiam, velut Brut. 40: „ornatum in dicendo ac plane
oratorem“ Homerum appellat: perverse, siquid video, Apparet
enim hunc minus ex artis praeceptis, quam ex sensu quodam
naturali ita narrasse, ut sumniam legentibus praebeat delectatio·
neni. Ciceronem autem, quamquam sine dubio Homerum ve·
hementer admirabatur, hoc parum intellexisse nec perspexisse
hunc ea maxime re a ceteris differre poetis, quod naturam fere
solam ducem sequeretur, aliis quoque ex locis luculenter cog·
noscitur. Interdum enim ejusmodi ei tribuit cogitationes, quae
quin ab ejus animo sensuque longissime disJuncta fuerint,
dubitari vix possit. Au quisquam negaverit perverse eum
Judicare‚ cum, postquam exposuit sine dubio consulto Homerum
ita rem instituisse, ut Ulixes non tam pulcherrimis Sirenum
cantibus, quam spe cognitionis augendae alliceretur, ita pergere
non dubitet (d. fin. 5, 49): „Vidit Homerus probari fabulam
non posse, si cantiunculis tantus vir irretitus teneretur: scientiam
pollicentur, quam non erat mirum sapientiae cupido patriae
cariorem esse. Atque omnia quidem scire, cujuscumque modi
sint, cupere curiosorum, duci vero majorum rerum contemplatione
ad cupiditatem scientiae summorum virorum est putandum.“
Verum enim si quaerimus, et cantus Sirenum pulchritudine
vehementissime commotum esse et satis fuisse curiosum Ulixem
luculenter Homerus dicit ⁶⁴). Sunt quoque alii loci, nbi in
eundem judicii errorem Cicero incidit. Nam d. div. 2, 25 ita
disserit: „Si . . . nihil fit extra fatum, nihil levari re divina potest.
Hoc sentit Homerus, cum querentem Jovem inducit, quod Sar-
pedonem fllium a morte contra satum eripere non posset.“ (cf.
ΙΙ. 16, 431-38). - Neque aliter judicandum cst de iis, quse

 

⁰³) ct. Tusc. 5, 114: Traditum est etiam Homerum caecum fuisse.
At ejus picturam, non poesin videmus. Quae regie, quae ora, qui
locus Graeciae. quae species formaque pugnae, quae acies, qnod
remigium, qui motus hominum, qui serarum non ita expictus est, ut
quae ipse non viderit, nos ut videremus, effecerit?

Μ) Credibile est eam quoque ob caussam, nt ab omni curiositatis
suspicione Ulixem removeret, Ciceronem verba πολλὰ εἰδώς 1. 1. minus
accurate verbo „doctior-⁸ vertisse.

