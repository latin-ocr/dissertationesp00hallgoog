253

Sophocli, Pindaro. Sed ex ejus operibus satis intellegi potest
in Homero et Sophocle multum eum collocasse studium, Archi-
lochi autem et Pindari carmina vix novisse.

Ac primum quidem quam diligenter legerit quantoque
amore complexus sit Homerum, ex omnibus ejus libris facillime
potest intellegi. Saepissime enim eum nominat et Iliadis vel
Odysseae versus vel Graecos vel in Lat-inum a se ipso con-
versos profert3 exempla e veterrimis temporibus petita si ei
opus sunt, persae-pc Homeri heroes commemorat. Neque
mirumhoc est3 nam eum apud veteres singularem quendam
auctoritatis locum obtinuisse atque etiam Romanis non tam
Graecorum, qnam omnium gentium poetam visum esse constat,
quamquam postea, cum Vergilius exstitisset, erant, qni hunc aut
parem Homero aut etiam majorem esse affirmarent. Ingenti
autem illa Homeri admiratione factum est, nt Top. 55 affirmet
illum propter excellentiam commune poetarum nomen efficere
apud Graecos suum. Quid autem ipse de hoc senserit, d. div. 2, 97
ita in medium protulit: „At certe similis nemo Homeri⁴‘. Omitto
locos bis jam allatos, ubi inter singulorum poesis generum
principes hunc primo loco nominat. Dubitari non potest, opinor,
quin poeta omnium summus etiam a Cicerone Homerus sit
existimatus. Tamen vix inveniuntur loci, ubi accuratius, quibus
maxime in rebus magnitudo et pulchritudo illius sibi positae
esse videantur, exponat. Minime enim judicii de poeta Homero
vice fungi possunt, quae anno a. Chr. n. XLV. (ad fam. 13, 15, 2)
Julio Caesari scribit: „ltaque ab Homeri magniloquentia consero
me ad vera praecepta Εὗριπίδου“, nam ex sententiarum conexu
perspicuum est non tam ad artem poeticam, qnam ad justam
agendi rationem haec verba esse referenda. Hoc enim illo loco
Cicero agit, ut doceat se ad Caesaris partes transgredientem
nihil contra virtutis leges facere: affirmat igitur magniloquentius
Achillem apud Homerum (11. 22, 304 et 305) optare:

Μὴ μὰν ἀσπουδεὶ γε καὶ ἀκλειῶς ἀπολοίμην,
,Ἀλλὰ μέγα ῥέξας τι καὶ ἐσσομένοισι πυθέσθαι.

Unus vero exstat locus, quo rectissime atque optime eum
laudat, quod ita describat omnia, ut quasi oculis ipsis subjici
Π

